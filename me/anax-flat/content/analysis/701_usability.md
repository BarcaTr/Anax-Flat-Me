Analys av användarvänlighet
====================

<h2>Prisjakt</h2>

[FIGURE src="image/prisjakt.JPG?w=600&h=300"]

Learnability: 4

Prisjakt har en enkel förstasida med en stor sökruta som förvalt alternativ, eller själv välja kategorier efter önskemål. Därutöver finns en hjälpruta för den nya användaren som förklarar hur sidan är uppbyggd.

Jag ger inte prisjakt topbetyg med anledning av att sökmotorns resultat kan förvirra den nya användaren till att tro att topresultaten på 12 artiklar är det totala antalet artiklar som sidan har att visa. Det är först när musmarkören passerar fältet av artiklar som en liten text "Visa fler träffar" dyker upp.

Efficiency: 4

För den som endast vill söka efter bästa pris på en specifik produkt är tiden att lyckas utföra sitt arbete närmast obefintlig och sker omgående. För den som inte exakt vet produktens namn eller eftersöker jämförelser mellan liknande produkter genom avancerad sökning kan det krävas ett antal misstag och felklick innan användaren når slutresultatet.

Memorability: 5

Har man väl varit bekant med sidan är det inga problem att återvända ett eller flera år efteråt.

Errors: 3

För en ovan användare eller en van användare som söker en unik funktion kan det krävas flera klick och utforskning av sidan. Exempelvis möjigheten att jämföra två produkter och hur användaren går till väga för att göra detta. Det kan ta tid och många felklick på vägen.

Satisfaction: 3

Sidan har relativt stora reklamannonser och listor som faller ner vid sökningar som får sidan att upplevas rörig och mindre stilren, men har ändå en design som i grunden är enkel att uppskatta.

Samlat betyg: 19/25

<h2>Avanza</h2>

[FIGURE src="image/avanza.JPG?w=600&h=300"]

Learnability: 2

Avanza har historiskt sett haft en användarbas med högre kunskap om sparande än genomsnittet i samhället. För en ovan användare utan förkunskap om sparande är Avanzas hemsida väldigt svår att greppa. Sidan innehåller mycket blandad information om allt som rör sparande och menyalternativen upplevs rörig. Frågor som "Vad är relaterat till mitt sparande?" och "Vad är relaterat till sparande generellt?" gör sidan svår för en nybörjare att navigera på.

Efficiency: 4

För den vana användaren är Avanza effektivt. Sidan ger användaren stora möjligheter och det är lätt för en erfaren användare att kunna hitta och slutföra det arbete som önskats genomföras.

Memorability: 3

De många alternativ och valmöjligheter som sidan innehåller gör det lätt att glömma bort var specifik information finns att tillgå. Samtidigt är sidans grundsyfte, att se över sitt sparande, köpa och sälja aktier/fonder med mera, ganska lätt att återgå till.

Errors: 2

För den användare som klickat fel eller inte hittar det som eftersöks kan tiden bli utdragen. Sökfunktionen som finns vid sidans start är långt ifrån tillfredsställande eftersom den primärt är till för att söka fram ett specifikt sparande och inte används för att exempelvis hitta blanketter eller viss information.

Satisfaction: 3

För den med stort intresse för sparande är Avanzas breda utbud av information tillfredsställande. En snabb överblick ger användaren mycket information på samma gång. För den mindre intresserade kan sidan vara förvirrande och för mastigt informationsflöde för att det ska vara en tillfredsställande hemsida att besöka.

Samlat betyg: 14/25

<h2>Google</h2>

[FIGURE src="image/google.JPG?w=600&h=300"]

Learnability: 5

Sökmotorn Google är sannolikt en av de lättaste sidorna att använda för vardagligt bruk. Sidan ger i stort sätt bara användaren valet att skriva in en text och genomföra en sökning av webbplatser baserat på webbplatsens innehåll. Den goda optimeringen som Google har gör att de första träffarna sannolikt är vad användaren söker. Söker användaren på "SEK EUR" blir första informationen hur Svenska kronan värderas jämfört med Euro och därefter relaterade webbsidor. Det krävs inte så mycket kunskap och kännedom om hemsidan för att kunna använda den och sannolikt är en av de sidor som besöks först av en helt ny datoranvändare.

Efficiency: 4

I de flesta fall ger sökningen ett bra resultat, men för den som inte vet hur sökningen ska genomföras på bästa sätt för att få resultatet som önskas kan det vara något svårare och ger därför inte full poäng.

Memorability: 5

Sidans enkelhet gör det lätt att återvända som gammal användare.

Errors: 5

Det svåra kan vara att genomföra mer avancerade sökningar så som specifika tidsintervall eller en söksträng som inte alltid är optimal utifrån användarens önskemål, men det är enkelt att genomföra en ny sökning och ändra på söksträngen och jag ger därför högsta resultat.

Satisfaction: 5

Stilren design, vit bakgrund och lättöverskådligt resultat som är tydligt separerade från varandra.

Samlat betyg: 24/25

<h2>SVT Play</h2>

[FIGURE src="image/svtplay.JPG?w=600&h=300"]

Learnability: 3

SVT Play är i grunden relativt enkel. På SVT Play kan användaren ta del av videomaterial som visas eller visats på SVT-kanalerna.

Utifrån det enkla målet med sidan, att göra det lätt för användaren att titta på SVT-program anser jag att SVT Play försvårat för användaren i flera avseenden.

För den som på förhand önskar se ett specifikt program är sökmotorn en enkel väg att gå. Men för den som önskas inspiration eller söker efter ett program utan vetskap om titeln blir det svårare. Förstasidan är uppdelad med flera kategorier så som "Fortsätt titta", "Populärt", "Senaste program" och "Sista chansen". Dessa kategorier förutsätter en viss typ av användare. Vill användaren däremot ta del av hela utbudet eller få inspiration till nya program används fliken "Program" istället som har kategoriindelat upplägg och en a-ö-lista med titel på samtliga program. Är titeln för användaren okänt leder detta ofta till frågan "Vad tillhör mitt program för kategori?". Klickar användaren på en kategori dyker 6 videoförslag upp med oklar anledning till varför de prioriteras och frontas på sidan, och därefter återgår SVT Play till den vanliga underkategorier som "sista chansen" med flera. Jag saknar en optimering som passar den specifika användaren i stil med "Gillar du detta kan det här vara intressant", en bättre filtrering med sökning av "tags", ex. möjligheten att söka på "IT" och få IT-relaterat material.

Efficiency: 4

Som följd av beskrivningen för enkelheten i att lära sig sidan får även effektiviteten svårt att nå upp till högsta resultat. För den som vill titta på ett redan känt program får sidan högsta betyg, men för användaren som önskar inspiration och tips på videomaterial blir effektiviteten låg och det kan ta lång tid innan användaren når önskat resultat.

Memorability: 5

Sidan har inte så många funktioner vilket gör det enkelt för en tidigare besökare att återvända till siten.

Errors: 4

För den som klickat sig vidare till ett videoklipp utan att bli nöjd kan användaren lätt hamna i en klickspiral som tillslut kräver att användaren återgår till startsidan. I övrigt är det inte så många risker för fel på sidan.

Satisfaction: 3

SVT Play har en mörk och något dyster design och frontar material som inte är beskrivet varför de visas. Som användare får jag därför inte ett behagligt intryck av sidans design och uppbyggnad. Samtidigt är det stilrent utan reklamannonser och visar därför bara videomaterial, vilket bör anses vara helt i linje med sidans målsättning.

Samlat betyg: 19/25
